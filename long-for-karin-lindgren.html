<!doctype html>
<html class="no-js" lang="">

<head>
  <meta charset="utf-8">
  <title>Longing for Karin Lindgren</title>
  
  <meta name="HandheldFriendly" content="true" />
  <meta name="MobileOptimized" content="320" />
  <meta name="viewport" content="initial-scale=1.0, maximum-scale=1.0, width=device-width, user-scalable=no" />
  
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin="">
  <link href="https://fonts.googleapis.com/css2?family=Amiri:ital,wght@0,400;0,700;1,400&amp;family=Source+Serif+Pro:ital,wght@1,600&amp;display=swap" rel="stylesheet"> 
  
  <style>
    html {
      font-size: 18px;
    }
    body {
      max-width: 600px;
      padding: 0 16px;
      font-family: 'Amiri', serif;
    }
    h1 {
      font-style: italic;
      font-family: 'Source Serif Pro', serif;
      font-weight: 600;
    }
  </style>
</head>

<body>
  <h1>
    I long for Karin Lindgren longs for me
  </h1>
  
  <p>
    English translation below, click here to reach &#8650;</p>
  
  <p> 
    Kära Karin Lindgren, <br> första gången jag såg dig var du naken. Du duschade av dig i ladugården, med ryggen vänd mot kameran. Sedan gick du, fortfarande inte påklädd, i svarta badtofflor, tvärs över gården – och in. Därinne rotade du runt i stöket och frågade vart trosorna hamnat någonstans. Det var svårt att inte älska dig från första sekund.
  </p>
  <p>
    Kära Karin, <br> jag beundrar att du var så aktiv i politiken. Hur gammal du var när du gick med i Centerkvinnorna. Jag har läst att du var 30 år. Om du vill veta var jag står så skrev läkarna i min journal min syn på identitet och kön som ”<i>komma ur ett marxist-leninists </i>[sic]<i> lesbiskt perspektiv</i>”. Så mycket kommer vi nog inte överens om och så vet du var jag står.
  </p>
  <p>
    Kära Karin, <br> jag försöker sätta ihop dig, en version av dig, baserad på vad som finns att tillgå. Det är en version av dig, utifrån det lilla jag vet, och inte dig på riktigt. Jag kan komma att drömma ihop dig till en person du absolut inte var. För det vill jag på förhand be om ursäkt, jag gör mitt bästa. Helt klart har jag tagit mig mycket vatten över huvudet.
  </p>
  <p>
    Kära Karin, <br> när läkaren sa att du hade vanföreställningar om ditt kön sa du att det var en heterosexuell bedömning du fått. I filmen är du synligt upprörd.
  </p>
  <p>
    Kära Karin, <br> jag har sagt att detta också ska handla om ilska. Om jag ska vara helt ärlig, så är jag för trött för att känna ilska just nu. Jag är utmattad. Min ilska kan avfärdas för att den gör mig ”känslosam”, att jag inte blir tagen på allvar osv, men ilskan är också produktiv. Det är den som sätter mig i rörelse och driver mig framåt. Det är med den jag skyddar mina närmsta. Det är med den jag ringt andras vårdkontakter när de hamnat mellan stolarna (trots att jag är 90-talist och med det lider av telefonskräck). Ilskan är helt enkelt min funktion. Jag är förbannad. Det är så folk känner mig. Det är mitt sätt att omhänderta. Andra gör det genom att handla, göra matlådor och laga mat åt den som läker och inte själv kan. Kanske är det helt enkelt min funktion i ett större system. Jag säger inte att det är oproblematiskt och att jag inte önskar att jag var mer som andra. 
  </p>  
  <p>
    Kära Karin, <br> när jag skriver detta brev, eller den här essän, till dig, får jag impulsen att blanda in referenser. Det gör mig irriterad. Det är för en annan läsare. Det är inte det språket jag vill använda, det är inte ett språk som jag tror du och jag tillsammans når. Det är inte ett samtal då. <i>Samtidigt: hur för jag ens ett samtal med någon som är död.</i>
  </p>
  <p>
    Jag lyssnar på radiointervjun med dig om och om igen. Jag loopar ditt skratt från den genom ett program på min dator. Jag har flera sekvenser som jag sparar. Jag loopar ditt skratt. Delen där du berättar hur du och alla andra transpersoner som sökte vård skrevs in hos psykiatrin. Att du var orolig kring det men att du inte var ensam om att gå igenom det, ni kallade det för rena hjärntvätten. (<i>Här samlar jag all min galla och sorg och ilska</i>). Jag loopar ditt skratt igen. Du återberättar dagen då Rebecka kom och frågade om du ville spela in en film med henne, när hon sa att du ju inte hade något att förlora på det, och du sa ”<i>nej, jag är ju liksom utfattig – då</i>”. Du och reportern skrattar tillsammans, varmt.
  </p>
  <p>
    Kära Karin, <br> jag försöker utgå från att alla som vill porträttera oss gör det med god avsikt. 
Reportern växlar mellan han/hon när hon pratar om dig. Jag vet aldrig riktigt hur jag ska förhålla mig till det. Inte bara med dig, utan även med andra som eventuellt var som oss eller liknande. Det är inte som att jag kan fråga dig om det, heller. 
  </p>
  <p>
    I filmen sa du att du egentligen trivdes rätt bra med att heta Knut. I flera artiklar, redan innan ni filmade, har du sagt att du ska ta dig namnet Karin sen.
  </p>
  <p>
    Radioreportern säger att som kvinna heter du egentligen Karin och att det är ett namn du hoppas få använda betydligt mer i framtiden. Och precis där, i slutet, säger du att det på det senaste, sen filmen kom ut, skavt än mer att bli tilltalad som Knut.
  </p>
  <p>
    Kära Karin,
 </p>
 <p>
    Kära Karin,
 </p>
 <p>
    Kära Karin,
 </p>
 <p>
   Kära Karin,
 </p>
 <p>
    Karin Karin Karin
 </p>
 <p>
   kära kära kära kära / kärakärakärakära
 </p>
 <p>
    KÄ-RA
 </p>
 <p>
   <s>Kära</s> Karin Lindgren!
  </p>
  <p>
   För vad är det egentligen vi längtar? Jag undrar som en av de små.
  </p>
  <p>
    När du säger att alla har rätt till en operation frågar Rebecka vad du skulle göra om du ångrade dig. Du säger att du inte kan det. Du hade redan levt ditt liv och hade bara pensionsåldern kvar. Nu ville du bara få vara kvinna och dö som det.
  </p>
  <p>
    Kära Karin, <br> Idag kallas en dubbel uppsättning könsorgan för <i>intersexvariation</i>. Du var <i>intersex</i>. Och hade länge inte riktigt någon aning. Det var vid mönstringen, när du 19 år gammal (dvs. typ 1968) står naken framför läkaren som ser din kropp, som du får frågan om du är man eller kvinna. Du visste inte att alla killar inte såg ut så. Du har sagt att andra nog förstod något om dig långt innan du gjorde. Du var med flickorna på gympan och promenerade runt fruktträd. Du bara tittade på klänningarna i postorderkatalogen som tonåring och drömde. Transsexualitet var inget man pratade om i skolan, du visste inte (det gjorde inte vi heller, ca 2011–15. I en gammal journal står det att jag ”<i>läst mycket på Tumblr, en bloggsite, där trans är mycket omskrivet</i>”).
  </p>
  <p>
    Du hann ju liksom inte med. Direkt efter åttan började du jobba på gården. Sen dog din pappa och du tog över 24 år gammal. Sen blev din mamma sjuk och du tog hand om henne samtidigt som du skötte mjölkgården på egen hand. Sen dog hon och det var som att din kropp blommade ut.
  </p>
  <p>
    Kära Karin, <br> det finns en scen i filmen där du pekar på din siluett och säger ”<i>skuggan ljuger aldrig</i>”. Jag älskar den. Du står ute på gården och planterar om ampelliljor. Du beskriver din kvinnliga form, pekar över skuggkonturerna och visar Rebecka; ”<i>Nu har jag solen på ryggen och kommer gåendes m-mot dig. Å då ser jag ju min skugga, ee, där å då ser man ju det är kvinnliga formen ju, man ser höfterna breda å man ser midjan å brösten… Ja å så ser man ju här åsså när jag går in att du har midjan där och de breda höfterna. Man ser ju, k-konturerna av en kvinna i sin skugga. Se så smal jag e om midjan. Å man ser att jag är lite granna stor om ändan åsså, å du vet: skuggan ljuger aldrig.</i>”
  </p>
  <p>
    Kära Karin, <br> du var 50 när du gick till läkaren. Jag var knappt 18.
  </p>
  <p>
    Kära Karin, för vad är det egentligen vi längtar? När har vi väntat tillräckligt? Jag undrar som en av de små.
  </p>
  <p>
    Kära Karin, <br> det finns en scen i Rebeckas film där, jag minns inte om det är precis i början när du sätter på läppstift eller om det är när ni senare pratat om ”kvinnobestyr” (nylonstrumpor och hur de inte helt är förenliga med lantbruksarbete osv). Men någonstans ställer du den retoriska frågan: ”<i>Är vi inte lite fåfänga vi kvinnor egentligen? För jag tror faktiskt att vi sminkar oss lika mycket för varandra än för våra män bara.</i>”
  </p>
  <p>
    Du målar naglarna i ett rinnigt, skirt, metallic aprikosfärgat lack. Den färgen återkommer i flera intervjuer med dig. Jag har börjat titta på hyllan med nagellack när jag går till affären. 
  </p>
  <p>
    Kära Karin, <br> kan du hjälpa mig med hudvård? Jag vet inte vilken sorts kräm jag behöver.
  </p>
  <p>
    Kära Karin, <br> jag undrar hur du var klädd på din begravning. Om det var något du själv valt ut.
  </p>
  <p>
    I senare intervjuer nämner du ofta att du alltid blivit bemött med respekt av din omgivning, alltså hemma i Sankt Olof. Alla visste vem du var och du gömde dig aldrig. Ingen gjorde narr av dig. Du tror det hade varit annorlunda inne i stan.
  </p>
  <p>
    Kära Karin, <br> det är svårt att inte älska någon som kör traktor i bh. Ingen har någonsin beskrivit dig som annat än snäll, glad och ödmjuk.
  </p>
  <p>
    Till Svenska Dagbladet sa du att du alltid drömt om att vara med i TV, men du ville också hjälpa andra. Du sa: ”<i>Det finns så många som är som jag men som inte vågar berätta. Trasiga och ensamma människor som lider fruktansvärt av att vara transsexuella. Kan jag hjälpa dem genom att visa mig öppet har jag gjort något bra.</i>” 
  </p>
  <p>
    
    Kära Karin, <br> jag tänker på när Jess, huvudkaraktären i Leslie Feinbergs roman <i>Stone Butch Blues</i>, är i New York och försöker hitta baren Stonewall Inn för att be en förbipasserande att ta ett foto av Jess framför den: ”<i>I thought that someday, after I'd died, someone might find the photo and understand me a little better.</i>”
  </p>
  <p>
    Kära Karin, <br> tänkte du någonsin på det? <br> Det finns en bild av dig jag verkligen tycker om. Upplösningen är dåligt, den är från en gammal artikel i Expressen. Det är fotot där du har en tjusig, fantastisk röd dräkt, gul blus under, din medalj från kronprinsessan Victoria på bröstet och rött rött läppstift. Bredvid dig står en ljusröd jersey-kalv, du har den <i>i koppel</i>. Och så svarta sandaler till det. Du och kalven står ute på ett småtrött grönt fält och längre bort bakom er syns två huslängor som jag antar är din gård. Himlen är starkt ljusblå, cyan. Men det som syns allra mest, och anledningen till att jag älskar fotot, är du. Och din röda dress. Kombinationen av färger, det torrgröna gräset och den cyanbleka himmeln, skuggkanterna i botten av fotot som omringar er; allt leder ögat rakt mot dig. Du är mittpunkten.
  </p>
  <p>
    Kära Karin, <br> jag besökte din grav i januari. Det finns en 1 h 16 min lång ljudupptagning från när jag kör dit i tystnad.
  </p>
  <p>
    Det är blå vacker himmel i Malmö den morgonen. Jag tvättar håret och klär mig ordentligt. Min vita skjorta har blivit för liten; över axlarna, runt handlederna. Den passade för ett år sedan. Det är lustigt hur det funkar, jag kan tänka mig att du förstår. <br> Min flickvän packade en matlåda till mig, kokade te och fyllde en termos. Hon bar grejer till bilen medan jag köpte gravljus och det började dugga. Det skulle inte regna i Sankt Olof, bara vara dimmigt. En pågående jakt korsade vägen. Jag har egentligen ingen aning hur jag ska bete mig då (jag är från stan). Kan jag fråga dig hur man gör?
  </p>
  <p>
    Karin, det ösregnade. Jag hade varken med paraply eller regnjacka. Jag åkte till ett bagericafé jag och min flickvän besökte här, för två somrar sedan. Innan jag visste att du fanns. Jag drack så mycket kaffe att jag blev darrig men fortsatte dricka av det. Jag köpte en bulle till min flickvän. Funderade på att sno en stickling av gullrankan som sträckte sig över hela fönstret, men lät bli. Tänkte på dig och dina växter. Och regnet lättade till viss del men inte helt.
  </p>
  <p>
    Jag vet inte vad jag hade föreställt  mig, jag visste ju vilka namn som stod på er familjegrav. men. Den ena buxbomen på vardera sida om er gravsten hade växt över ditt förnamn. Jag svär. Jag vet, det låter nästan som att jag hittar på.
  </p>
  <p>
    Kära Karin, <br> vad är sorg? På din gravsten hade någon lämnat en liten hjärtformad sten där det stod "<i>älskad</i>".
  </p>
  <p>
    Jag målar naglarna metallic kaukasisk aprikos för dig. Min flickvän gillar det också. När jag dör vill jag ha irisar vid min grav. Visst är det fåfänga. Jag har gett bort skjortan. Jag säger ditt namn hela tiden, tänker att om jag gör det så förr eller senare manifesteras det.
  </p>
  <p>
    Karin.
  </p>
  <p>
    Kram.
  </p>
  <p>
    ----
  </p>
  <p> The transcribed dialogue from "A Farmer's Desire" are borrowed from Tim Berglund and Johanna Eneroth's bachelor thesis <a href="https://www.diva-portal.org/smash/record.jsf?dswid=-5949&pid=diva2%3A1636982">"How do transgender people experience challenges in relation to their identity and what can promote the identity to flourish?"</a> (Södertörns högskola 2021) and have been translated by me. <br> Referred radio interview with Karin Lindgren was broadcasted 9 September 2010 in Sveriges Radio P4 Kristianstad (<a href="https://sverigesradio.se/artikel/3997021">part 1</a>) (<a href="https://sverigesradio.se/artikel/3997199">part 2</a>). As well as 21 September 2010 (<a href="https://sverigesradio.se/artikel/4031599">broadcast</a>).
  </p>
  <p>
    The essay bases its "claims/descriptions" of Karin Lindgren on information from following articles: <br> Rydhagen, Maria. Centerkvinnan Knut vill ta steget fullt ut. <i>Kvällsposten</i>, 21 September 2010. https://www.expressen.se/kvallsposten/centerkvinnan-knut-vill-ta-steget-fullt-ut/ <br> Enqvist, Victoria. Bonden Knut ska bli Karin. <i> Expressen</i>, 16 juni 2004. https://www.expressen.se/nyheter/bonden-knut-ska-bli-karin/ <br> Thunberg, Karin. En bondes val. <i> Svenska Dagbladet</i>, 8 oktober 2010, uppdaterad 10 oktober 2010. https://www.svd.se/a/651e1458-eee8-308c-a401-c05cd7b8e1ca/en-bondes-val/
</body>

</html>
